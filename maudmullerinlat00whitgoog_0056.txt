47

Adnat‚ at ille ⁴⁴ Viri ’' iam clamat “Sumite et este!
Lanigerum dederat qni Abramae, sospite prole,
Corpore pro nostro vobis haec pabula misit.’'

Addiderat comitem sese illa nocte magister,
¹Plagosus ferulae dominus tunc integer aevi.
Cui color adstanti suffuderat ante caminum
Signatas dubia roseus lanugine malas
Vexare hic solitus lanae glomeramine felem
Devinctam et patruum saepe exercere galerum
Lusibus‚ hic lepidos jucunde dicere cantus
Dartmuthique decus cultasque referre palaestras,
Natus Hyperboreis in clivis rure paterno
(Fundo nam genitor frangebat membra labore
Pauper in aere suc, quamquam non panis egenus)
Ungui de tenero didicit sibi quaerere victum.
Non autern puduit doctam deponere abollam
Arva pererrantem merces et vendere viles,
Nec rudibus pepigit pueros elementa docere
In vicis, annus cum clauderet alma Lycea.
Alternis peregre qui acceptus sedibus hospes
Multa jocosa ferens hiemem contentus agebat.
Tunc et ferratis glaciem talaribus altam
Raedis et rapidis perlabi nocte juvabat
Luna oriente, modis tunc fallere tempus amoenis,
Tunc collusores oculis deprendere tectis
Volvere et aera manu poenaque rependere pignus.
Felices villae nivibusque geluque sepultae,
Carmen ubi fidibus blandum modulare solebat
Hospitio junctus validusque inflectere membra
In stabulo exultans miti et praetendere fila

 

