“Saphire sind die Augen deins

Herna.

Gemmae lumina sunt tua,

Gemmae caeruleae, dulce micantia!
Felix terque quaterque vir,

Subrident tremulis cui semel ignibus.

Sed fulgens adamas velut

Est, virg0, tibi cor pectore lacteo.
Felix terque quaterque vir,

Donat cui radians delicias deum.

Ac bacae labra flammea,

Bacae puniceae, nec sine nectare,
Sunt. Ο terque quaterque tu

Vir felix, tenero murmure cui favent.

At felix veniat, precor,

Secessu nemoris mi semel obvius!
Nervosa haec cito bracchia

Gaudentem facient jure miserrimum.

&iffi

 

