J. G. Wfflrrmn.

Exuperans juga sol brumali cana Decembri
Pallidus ortus erat cursu medioque peracto
Luna languidius dederat, caligine amictuS,
Occidua lumen. Portenta per aethera certa
Segnior ipse ferens taciteque minatus ab alto
Vix conspectus erat, caeli curn liquerat oras.

Frigus quin gelidum, duplex quod paenula membris
Vix prohiberet, atrox, asper, durissimus algor,
Venae quo rapidae sanguisque rigesceret imus

Ora et torperent, glacies hiememque parabat.
Oceanus fremitu ingenti spirantibus Euris

Litora tundebat, pulsu quatiebat et arva

Undarum resono collesque nemusque remota.

Nocturna interea campi nos cura tenebat.
Ligna adferre domum, stabulis aptare maniplos,
Pabula de cumulis bobus praebere juvabat.
Instabat sonipes hinnitu poscere fruges,
Cornibus et pecudes feriebant claustra per arta
Cornua sollicitae, furcis vibrantibus ictu.

N ec de fraxineo prospectans culmine tecti
Cessabat gallus rubram demittere cristam
Effundens querulos petulanter gutture cantus.

 

