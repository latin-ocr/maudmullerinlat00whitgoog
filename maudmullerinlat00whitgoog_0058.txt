,49 .

Nuntius acceptus. Terraeque hominesque tacebant.
Fastos interea perpauca et opuscula, curti

Nam foruli nobis, iterumque iterumque legendo
Callebamus. Erant comites et ficta pudenter
Fabula, opus pueris vetitum minimeque vetandum,
Et pretii versus incerti codice in uno,

Musa quibus palla succincta Ellwoodia fusca,

Non genus haec Phoebi, naso ingeminante sonorem,
Proelia Davidis Judaeorumque canebat.

Cursor at ecce gravi tardans vestigia gressu,
Annales pagi, nummo venale papyrum,

Adfert. Cuncta oculi narrata, cupidine victi,
Cuncta vorant, soles dum devolat ad tepidos mens
Quot subito gestas en cernimus ordine miro

Res terrasque novas! Pictos spectamus euntes
Armiferos Creekos MacGregorumque furentem
Incursare vage Costaricana per arva.

 

