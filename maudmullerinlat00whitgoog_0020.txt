ll

Maur Mulier.

Jonn G. Wfflrrmn.

Messor quae secuit redolentia sole tepente,
Mullerii suboleS, pabula Mauda colit.

Agreste est capiti tegmen: pulchro excubat infra,
Arvorum munus, mollis in ore color.

Temperat et cantu laetans hilaratque laborem;
Arguta e foliis voce imitantur aves.

Aspicit at si urbem vultusque retorquet in illam,
Late candentem collibus impositam,

Cessat nec blandum valet ultra ducere carmen,
Languida dum surgit pectore tristitia.

Sectatur quid mens agitatque ignota voluptas,
Sectatur cupiens et pudibunda fugit.

At praevectus equo fertur iam tramitesJudex
Fulvis permulcens mollia colla jubis

Umbris quo gaudent pomaria tendit habenas
Et salvere prior Mullerida ille jubet.

Sistit aquamque rogat, laticum dulcedine captus,
Prato qui manant praetereuntque viam.

Prona ubi fons gelidus trepidat spumatque replendum
Parvum, qui praesto est, mergit et illa scyphum

Datque viro timidos vultus perfusa rubore,
Vilem induta stolam, nuda, pudetque, pedes. ¹

 

