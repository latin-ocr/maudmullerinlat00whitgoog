12

Gratus at illi vir: ⁴‘ Cyathus non dulcior umquam,
Pulchrior haud similem porriget ulla manus.”

Ubera quin foliis variataque floribus arva,
Laeta apium strepitu laeta aviumque choro,

Laudat, ab occasu venientia nubila spectans,
Inscius agro quae damna futura parent.

Audit Mauda equitem dumis nec iam memor hirtae
Est vestis, nudo nec rubet illa pede.

Audit dum facili stat mirans victa stupore
Laetitia et glaucis emicat ex oculis.

At reticet subito Judex et protinus instat,
Qualis iter carpens, munera questus, abit.

Prospicit et trepidans gemitum dat pectore ab imo
Mauda: “ Ο si ad thalamos me vocet ille suos!

“Candida non mihi tnnc nuptae bombycina dessent,
Non inter festas fervida vota dapes.

“Rasa quin genitor laena donatus abiret,
Germanus pictam solveret atque scapham.

“Quam facerem matrem miranda veste decoram,
Quot munuscula tunc, quot tibi, nate, forent!

“ Prodiga quin miseros cenaque sagoque levarem,
Linqueret atque domum fausta precatus inops.”

Ascendens clivum retrorsum lumina vertit
Jndex. Immota est visa puella viro.

“Candidior facie, membris praestantior, inquit,
Numquam virgo oculos constitit ante meos.

“Simplex quin dictis vultuque pudica decensque
Indicat et pectus non minus esse pium.

“Esses nt mihi tu, formosa puella, beat0,
Exercenti mi florea prata simul!

 

