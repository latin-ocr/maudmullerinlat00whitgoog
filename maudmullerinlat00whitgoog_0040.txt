“Woodman, spate that treel''

Gnoson P. Morare

Arbori parcas faber, et virenti

Frondium silvae cave ne mineris.

Me illius tegmen puerum recepit—
Nunc ego servo.

Namque grandaevus prope tecta sevit

Hic avus quondam coluitque quercum.

Tu manus trunco refuge admovere;
Pone securim.

Crevit an felix oculisque imago

Cara, terrisque oceanoque crevit

Nota, saeclorum decus ut secares
Nunc tibi lignum?

Parce torquere in veteres bipennem

Quas alit stirpes humus atque firmat.

Arborem serva, petit arduo quae
Vertice stellas.

Umbra me prima tenerum juventa
Grata ramorum quotiens vocavit!
Saepe gavisae facili sorores

Hic quoque lusu.

 

