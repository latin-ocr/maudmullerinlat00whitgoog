“Du schlines Fischermadchenl'

Nautarum, repetas candida filia,
En cymba repetas litus amabile;
Lentos hic liceat nos
Conjunctis manibus loqui,

Fido neu metuas credere pectori
Os frustra timidum, tu rabiem Noti
Experta et pelagi iras
Quas fronte impavida subis,

Non pectus pelagi dissimile aestuat,
Versant ast hiemes imperiosius;
Nec bacis caret, imo
Fulgent quae niveae sinu,

 

