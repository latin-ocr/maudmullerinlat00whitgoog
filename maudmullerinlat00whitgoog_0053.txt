⁴⁴

Lucis egena tamen serisque caloribus orba
Occidit illa dies, canens et vortice late
Nox furibunda nivem rapidam per inane rotantem
Egit, quae violens ultro citroque ruebat.
Jamque fenestra gelu, nec adhuc requiescere tempus,
Est cumulata3 graves udo velamine quondam
Pali iam facie surgunt simulacra nivali
Ceu tunicata modis en! per specularia miris.

Mugiit assiduo pernox clamore procella.
Nullus mane jubam globulos stellasque imitatae,
Naturae numeros quae mira et signa ferebant,
Pelliculasque die tota cecidere pruinae.

Lux autem liquido fulsit cum tertia caelo,

Tunc ignota prius, nec propria, cernimus arva.

Nix ubicumque micat terrarum, candida ab alto
Aequora caeruleus dum circumplectitur aether.
Nubila nulla polo, campi non jugera circa

Ulla manent: nivibus modo constat mundus et aethra.

‚ Ecce novam speciem veteres traxere figurae.
Lucida namque tholi surgunt miracula et arces,

Horrea quae fuerant et harae murusque nemusque.
Lacteus est tumulus mollisque ubi ligna jacebant
Iniormesque viae sunt. Ad retinacula stipes
Aptus fit senior, cui cristatumque galerum

Sit laxumque sagum. Puteo sunt Serica tecta.
Ingens quin malus laticumque adcommodus haustu
Exstat marmoreus, Pisis ceu pendula moles.

Nec mora: “Sit, pueri. manibus mihi semita vestris! ”
Impiger haec genitor. Laeti (nam jussa coloni
Talia semper ovans accepit mascula proles)

 

