14

Gramina saepe gravis dum tunsa canicula torret
Uritque aestivus prata virentia sol,

Contigui properant facili dum murmure fontis
Lymphae manantes obstrepit et paries,

Respicit en iterum patulae sub tegmine mali
Illa equitem tendens qui retinacula stat,

Respicit et timidos ex illo torquet ocellos,
Virgineo cupidum sentit ut ore frui.

Ingens quae late fulgore superba renidet
Aula en fit quotiens mente culina brevis.

Vertitur en quotiens in cymbala fusus eburna,
Candela in lychnum vertitur et rutilum.

Sordidus ante focum calamum qui sugit adustum
Potus dormitans raucus et increpitans,
En oritur quotiens vultu facieque decorus!

Non metuendum juS, non metuendus amor,

Diffugiunt species suspirat et illa: ⁴‘ Fuisset !’'
Fungitur et duris fessa ministeriis.

Heu miserandi ambo! nummis tu maestus avaris,
Aegra labore et tu, pallida serva viri.

Pareat utrique Deua, parcat quandoque juventae
Mortales‘frustra somnia heu! repetunt.

Nullus enim gemitus tam tristis pectora versat
Quam si sollicita voce “ Fuisset! ” ais.

Mentes saepe hominum penitus quae blanda fefellit
Spes tenuitque animos, condita sic tumulo est

Saxaque presserunt imam, caelestibus olim
Eripienda illinc forsan ab alitibus.

 

