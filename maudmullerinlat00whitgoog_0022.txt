13

⁴⁶ Non tnnc ancipitis premerent certamina juris
Me urgeretve crepans garrula turba fori,

“Ast pecudum gemitus aviumque sub aethere cantus
Praeberent placido gaudia tuta animo.”

Sed gelidas revocat rigidasque ubi mente sorores
Materque occurrit dura superciliis,

, Pergit iter tacitus permotaque corda refrenat,
Nec solam in campo lumina clam repetunt.

Sed tenero illum audit quidquid cantare susurro
Semibiante labro postmodo causidicus,

Sed prope fontem stans infecti Mauda laboris
Immemor usque manet dum pluvia arva madent.

Egregios opibus petit ille subinde hymenaeos
Imperiique avidum vana marita tenet.

At saepe ante focum meditanti lucet imago

Prosequitur speciem lumine et ille vage.

Mulieris et memorem glaucis prospectat ocellis
Prospiciensque stupet candida nympha virum.

Laeto cui dapibus tingunt si vina culullos
Fons animo potior rusticus ille subit,

Dum cupiens viridis quaerit mens gramina prati
Aulasque exstructas tectaque avita fugit.

Dicit et: “Essem iterum liber vinclisque solutus, ‘'
Cura superbum cordum taciturna premit,

“Qu-alis equo vectus quondam per pascua cessi,
Stabat ubi niveos nuda puella pedes !'’

Iamque rudis thalamo succedit et illa coloni
Progeniesque frequens cursitat ante fores.

Sunt lacrimae tamen et curae partusque labores
Damnaque corda simul non relevanda ferunt.

 

